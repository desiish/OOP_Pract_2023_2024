# Практикум №1 по ООП, спец. ИС

## Задачи
**1.** Напишете функция, която приема масив от цели числа и друга функция - предикат. Функцията да връща броя на елементите на масива, които отговарят на предиката.

 Изпробвайте функцията с различни предикати (напр. дали число е четно, дали е просто и т.н.).

**2.** Напишете функция, която приема масив от цели числа, сортираща функция и предикат. Функцията да връща референция към първия елемент, който отговаря на предиката, като използва **двоично търсене**.

**3.** Да се напише функция, която приема масив от цели числа и друга функция - предикат. Функцията да измени масива така, че всички елементи, за които предикатът връща *true* да предшестват всички елементи, за които предикатът връща *false*.

**4.** Дефинирайте enum class `DayOfWeek` с членовете: `Monday`, `Tuesday`, `Wednesday`, `Thursday`, `Friday`, `Saturday`, `Sunday`. След това напишете функция, която приема стойност от този тип и връща следващия ден. 

> *Например:* Ако подаденият ден е `Sunday`, функцията трябва да върне `Monday`.

**5.** Дефинирайте enum class Season със следните стойности:
- `SPRING` 
- `SUMMER` 
- `AUTUMN` 
- `WINTER`

Напишете функция `nextSeason`, която приема стойност от тип Season и връща следващия сезон. 

Създайте функция `getSeasonName`, която приема стойност от тип Season и връща съответния низ.

> *Например* за Season::SPRING върнете "Spring" и т.н.

>[!IMPORTANT]
> Структури във функции ще приемаме само по **референция**. 


**6.** Да се създаде структура, която представлява дата - има ден, месец и година. Нека структурата съдържа и енумерация - ден от седмицата. Да се напише функция, която приема дата и променя нейната член-данна на правилния ден от седмицата, след като го пресметне.

> За улеснение може да използвате формулата за пресмятане на ден от седмицата  [**тук**](https://www.geeksforgeeks.org/find-day-of-the-week-for-a-given-date/).


**7.** Да се създаде структура, която представя комплексно число. 

- Създайте функция, които връща сбора и такава, която връща произведението на 2 комплексни числа.
- Създайте подходяща функция за принтиране на комплексно число.